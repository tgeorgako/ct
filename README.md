# Συνεργατικές Τεχνολογίες (Μεταπτυχιακό)

Περιοχή παράδοσης ατομικών και συνεργατικών εργασίων που περιγράφονται στην παρακάτω ενότητα

[Οδηγίες για την αποστολή της αναφοράς](https://courses-ionio.github.io/help/guide/) 

[Απορίες και ανακοινώσεις](https://github.com/upatras-hci/cs/issues)

Συντονιστής συστημάτων τηλεεκπαίδευσης: [Διογένης Αλεξανδράκης](https://github.com/diogenisAl/)

# Εργασίες-παραδοτέα-προθεσμίες
Οι εργασίες είναι ένας σημαντικός πυλώνας του μαθήματος, γιατί υπάρχουν γνώσεις και δεξιότητες που μεταδίδονται μόνο μέσα από την πρακτική εξάσκηση με ένα αντικείμενο.

1. [Φτιάξτε το βιογραφικό σας σε ψηφιακή και φυσική μορφή](https://github.com/courses-ionio/projects/blob/master/cv/index.md): Ατομική εργασία για την εκμάθηση της ροής εργασίας του Github: Α.10 Νοε, Β.8 Δεκ

2. [Συνεργατική κατασκευή της ιστοσελίδας του προγράμματος](https://github.com/upatras-hci/site): Ομαδική εργασία: Α.24 Νοε, Β.22 Δεκ, Γ.19 Ιαν.

Για τις παραπάνω προθεσμίες δεν γίνεται να υπάρξει καμία παράταση, αλλά το σύστημα είναι πάντα ανοιχτό σε αλλαγές και βελτιώσεις για παραδοτέα που έχετε στείλει ήδη, οπότε σας ενθαρρύνουμε να στείλετε το παραδοτέο στην ώρα του, ακόμη και αν δεν είστε απόλυτα ευχαριστημένοι με το περιεχόμενο του, αφού πάντα θα μπορείτε να το βελτιώσετε, αν υπάρχουν σχόλια βελτίωσης ή αν βρείτε κάποια καλύτερη λύση.

# Ατομική αναφορά
Η ατομική αναφορά θα πρέπει να σταλεί-ενημερωθεί σε αυτό εδώ το αποθετήριο στον φάκελο `projects`, σύμφωνα με τις [οδηγίες αποστολής αναφοράς](https://courses-ionio.github.io/help/submit/). Η ατομική αναφορά περιέχει σύντομες περιγραφές και λινκ προς τα επιμέρους αποθετήρια των παραδοτέων, καθώς και επιπλέον τεκμηρίωση για τις ενέργειες που κάνατε (=λινκ σε αρχεία ή/και αιτήματα ενσωμάτωσης) και ανεξάρτητα από τον βαθμό ολοκλήρωσης στα ζητούμενα. Η ατομική αναφορά περιλαμβάνει δύο μέρη, την ενδιάμεση και την τελική αναφορά, οι οποίες έχουν [δύο αντίστοιχες προθεσμίες για την αποστολή αιτήματος ενσωμάτωσης σε αυτό το αποθετήριο](https://github.com/courses-ionio/help/blob/master/deliverables/index.md).

Για τον υπολογισμού του τελικού βαθμού θα εξετάσουμε την ποσότητα/ποιότητα ολοκλήρωσης για όλα τα ζητούμενα όπως φαίνονται στην ατομική αναφορά σας και κυρίως την συστηματική (=εβδομαδιαία) προσπάθεια όπως φαίνεται στα αποθετήρια σας, καθώς και την ποιότητα-ποσότητα συνεργασίας στο κεντρικό και στα αποθετήρια των συναδέλφων σας. Για τον υπολογισμό του βαθμού συνεργασίας εξετάζουμε τόσο την μέθοδο αποστολής των αλλαγών όσο και την εποικοδομητική συνεργασία με άλλους χρήστες. Για παράδειγμα, βαθμολογούνται αρνητικά μαζικές παραδόσεις πάνω στην προθεσμία καθώς και τα πολλά λάθη ειδικά αν υπάρχουν σχετικές οδηγίες, ενώ βαθμολογούνται θετικά σταδιακές παραδόσεις και συνεχείς βελτιώσεις σε όλη την διάρκεια του μαθήματος, καθώς και συμβουλές-διορθώσεις-βελτιώσεις προς άλλους χρήστες.

# Βαθμολόγηση εργασίας
| Παραδοτέο |	Βαθμός |
| --- | --- |
| Βιογραφικό | 40% |
| Ιστοσελίδα | 60% |

Παρακαλώ **μην πειράξετε** το παρόν αρχείο, αλλά δημιουργήστε νέο στο φάκελο σας σύμφωνα με τις [οδηγίες](https://courses-ionio.github.io/help/guide/).
